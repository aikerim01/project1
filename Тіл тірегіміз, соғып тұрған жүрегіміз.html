<!DOCTYPE html>
<html lang="ru">
  <head>
    <meta charset="utf-8">
    <meta name="viewport" content="width=device-width, initial-scale=1.0">
    <title>Қарға мен түлкі</title>
    <link rel="stylesheet" href="./styles/style.css">

    <meta property="og:title" content="Қарға мен түлкі">
    <meta property="og:description" content=" ">
    <meta property="og:image" content="https://example.com/image.jpg">
    <meta property="og:url" content="https://example.com/">
  </head>
  <body>
    <header>
      <h1>Ахмет Байтұрсынұлы "Қарға мен түлкі" мысалы</h1>
      <p>И. А. Крыловтан</p>
<img src="C:\Users\Professional\Desktop\Новая папка/1.png">
<p>Бір түйір ірімшікті тауып алып,<br />
Ағашқа Қарға қонды ұшып барып.<br />
Тоқ санап ірімшікті көңіліне,<br />
Жей қоймай, отыр еді ойға қалып.<br />
Қашаннан белгілі аңқау ала Қарға,<br />
Нәсіпке бұйырмаған шара бар ма?<br />
Шығатын шығасыға болып себеп,<br />
Ағашты Түлкі залым аралар ма!<br />
Тістеген ірімшігін Түлкі көріп,<br />
Аяғын ептеп басып жақын келіп:<br />
«Уһ! - деді, - көретін де күн бар екен,<br />
Жүруші ем сырттан асық болып өліп!<br />
Тамаша қарағанға түрің қандай,<br />
Мынау көз, мынау мойын, мұрын қандай!<br />
Гауһардай қанаттарың жарқырайды,<br />
Келісті қалай біткен және маңдай!<br />
Көркемдік сипатыңнан табылғанда,<br />
Даусың да болса керек шырын-балдай!<br />
Көптен-ақ дабысыңды естісем де,<br />
Болған соң келе алмадым жерім шалғай.<br />
Сені іздеп келіп тұрмын алыс жерден,<br />
Сұлу деп мақтаған соң әркім көрген.<br />
«Халық айтса, қалып айтпайды» деген рас,<br />
Арман жоқ жанда сені көріп өлген!<br />
Көркіңді бітіре алман жазып хатқа,<br />
Я сөйлеп жеткізе алман айтып жатқа.<br />
Мен қайран: «Неғып патша қоймаған?» - деп,<br />
Даусың да сипатындай болған шақта!<br />
Нұрынды күн секілді көріп тұрмын,<br />
Шыдамай, бойым балқып, еріп тұрмын.<br />
Даусынды тым болмаса бір шығаршы,<br />
Естуге құмар болып өліп тұрмын».<br />
Мәз болып, мақтағанға насаттанып,<br />
Қайтпасын, деп ойлады, сағы сынып.<br />
Алыстан арып-ашып іздеп келген<br />
Байғұстың кетсін деді көңілі тынып.<br />
Өтірік мақтағанға Қарға еріп,<br />
«Қарқ» етті пәрменінше жағын керіп.<br />
Ірімшік «қарқ» еткенде жерге түсіп,<br />
Жеп алып Түлкі кетті жортып-желіп.<br />
* * *<br />
Қарасақ, көп адамдар Түлкі боп жүр,<br />
Залымдық өтірік пен мүлкі боп жүр.<br />
Солардың сұмдығына түсінбеген<br />
Қарғадай жұртқа мазақ, күлкі боп жүр.<br />
Жұрт едік аңқау өскен қазақ болып,<br />
Далада кең сахара көшіп-қонып.<br />
Алдаған залымдардың тіліне еріп,<br />
Жүрмесек жарар еді мазақ болып.</p>
<section>
          <h3>Төмендегі сілтеме арқылы "Қарға мен түлкі" ертегісін көре аласыздар.</h3>
</section>
      <nav>
          <li><em><font size="4"><a href="https://youtu.be/17HLkiirHJE?si=l29fAEXdBVLRs0pL">"Қарға мен түлкі" ертегісі</a></font></em></li>
      </nav>
<section>
          <h3>Назарларыңызға рахмет!</h3>
          <h3>				7«Ә» сыныбы</h3>
</section>
    </header>
  </body>
</html>